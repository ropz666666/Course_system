	 清明
		杜牧·唐
	清明时节雨纷纷，
	路上行人欲断魂。
	借问酒家何处有，
	牧童遥指杏花村。

	 静夜思
		李白·唐
	床前明月光，
	疑是地上霜。
	举头望明月，
	低头思故乡。
	 赤壁
		杜牧·唐
	折戟沉沙铁未销，
	自将磨洗认前朝。
	东风不与周郎便，
	铜雀春深锁二乔。
	 题西林壁
		苏轼·北宋
	横看成岭侧成峰，
	远近高低各不同。
	不识庐山真面目，
	只缘身在此山中。